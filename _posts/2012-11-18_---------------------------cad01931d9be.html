<!DOCTYPE html><html><head><meta http-equiv="Content-Type" content="text/html; charset=utf-8"><title>ขับมอไซต์เที่ยวดอยอินทนนท์</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">ขับมอไซต์เที่ยวดอยอินทนนท์</h1>
</header>
<section data-field="body" class="e-content">
<section name="4e6a" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="55cd" id="55cd" class="graf graf--h3 graf--leading graf--title">ขับมอไซต์เที่ยวดอยอินทนนท์</h3><p name="9318" id="9318" class="graf graf--p graf-after--h3">ขับมอไซต์เที่ยวผมว่าวัยรุ่นหลายคนคงชอบ ผมก็คนหนึ่งแหละที่เพิ่งจะชอบมัน บวกกับพลังความบ้าเลยออกมาเป็นทริปเที่ยวแบบขับมอไซต์ขึ้นยอดดอยอินทนนท์นี้แหละครับ</p><p name="179f" id="179f" class="graf graf--p graf-after--p">นัดเจอกันมาตั้งแต่เช้า 6 โมง แต่เอาเข้าจริงกว่าจะครบล่อไป 7 โมงแล้วครับ จัดการข้าวเหนียวหมูปิ้งไปคนละชุดก็เริ่มออกแว้น ขับไปเรื่อยๆช้าๆเพราะบางคนยังไม่เคยขับมอไซต์ไกลๆ ทริปนี้รวมๆมีมอไซต์เกือบ 10 คัน กับรถยนต์ไว้ขนของอีก 2 คัน</p><p name="78ff" id="78ff" class="graf graf--p graf-after--p">มาแวะพักครึ่งทางกันที่วัดพระธาตุศรีจอมทอง อ.จอมทอง เช็ครถ เติมน้ำมันครั้งสุดท้ายก่อนจะเริ่มขึ้นดอยกัน</p><p name="0d50" id="0d50" class="graf graf--p graf-after--p">ขับขึ้นดอยมาได้ซักพักก็เจอด่านเก็บค่าธรรมเนียม ผมเจอราคานักศึกษา 1 คน รถมอไซต์ 1 คันที่ 40 บาทครับ</p><p name="9829" id="9829" class="graf graf--p graf-after--p">แวะเที่ยวกันที่น้ำตกวชิรธาร อยู่ประมาณ 1/3 ทาง ปากทางเข้าค่อนข้างชัน-ชันมาก ขับยากนิดๆ แต่เข้ามาแล้วสวยมาก เย็นมาก ที่สำคัญเอฟเฟกไอน้ำกระจายครับ ผมหยิบมือถือมาถ่ายได้แปะๆยังต้องรีบเก็บเลย ใครเอากล้อง DSLR ไปก็ระวังเรื่องความชื้นกันด้วยละ</p><p name="5e42" id="5e42" class="graf graf--p graf-after--p">ข้างล่างน้ำตกมีร้านอาหารตามสั่ง อาหารอีสาน คอยบริการ แต่ค่าอาหารที่นี่โหดมาก แค่น้ำแข็ง + น้ำโค้กขวดใหญ่ขวดเดียวโดนไปเกือบร้อย ไม่ใช่แค่น้ำนะครับ ค่าอาหารยังจานละเกือบร้อยเหมือนกัน นับว่าไม่ค่อยเป็นมิตรกับกระเป้าตังนักศึกษาเท่าไหร่ แต่ก็พอเข้าใจแหละครับว่าร้านอยู่ไกลเมือง ค่าขนส่งก็แพงตามมา(รึเปล่า)</p><p name="5e60" id="5e60" class="graf graf--p graf-after--p">เติมพลังคนขับแล้วก็เริ่มแว้นขึ้นดอยกันต่อ ทางเริ่มชันบ้างแล้ว ใครที่ไม่เคยขับขึ้นดอยต้องระวังหน่อย แต่สำหรับเด็ก มช. อย่างพวกผมแว้นขึ้นดอยสุเทพกันจนชินละครับ ขับต่อจากน้ำตกวชิรธารมาได้ 1 กม. ก็เจออีกหนึ่งครับ น้ำตกสิริธาร</p><p name="b543" id="b543" class="graf graf--p graf-after--p">น่าเสียดายที่มากันหน้าแล้ง ถ้าหน้าน้ำคงจะสวยมาก แต่ที่นี่ลงไปใกล้ๆไม่ได้ครับ ดูได้จากจุดชมอย่างเดียว</p><p name="09a3" id="09a3" class="graf graf--p graf-after--p">บล๊อคผมก็มีสาระนะครับ</p><p name="9ec8" id="9ec8" class="graf graf--p graf-after--p">จอดตกลงกันว่าจะแว้นต่อให้ถึงยอดเลยหรือจะเที่ยวน้ำตกแถวนี้ก่อนดี สรุปว่าเที่ยวก่อนแล้วค่อยแว้นขึ้นพรุ่งนี้ครับ</p><p name="8b65" id="8b65" class="graf graf--p graf-after--p">เอาของมาเก็บที่จุดกางเต้นท์ก่อน เป็นที่ของทางอุทยานให้นักท่องเที่ยวใช้เป็นลานกลางเต้นท์ หรือถ้าใครอยากพักบ้านก็มีให้แถมหรูด้วยนะเออ ห้องน้ำก็ทำดีมากๆเสียอย่างเดียวไม่มีน้ำอุ่น ที่สำคัญยังจองกับแบบ online ได้ด้วยนะ <a href="http://www.doiinthanon.com/blog/?id=inthanon23" data-href="http://www.doiinthanon.com/blog/?id=inthanon23" class="markup--anchor markup--p-anchor" rel="noopener" target="_blank">http://www.doiinthanon.com/blog/?id=inthanon23</a></p><p name="9263" id="9263" class="graf graf--p graf-after--p">จัดเรื่องที่ซุกหัวนอนก่อนออกเที่ยว ทีแรกเช่าแบบ 8 คนไปแต่คนก่อนหน้ายังไม่ออก เลยจัดเต้นท์ 3 มาสวีทกัน 9 หลังครับ นอกจากเต้นท์ยังมีผ้าห่ม หมอน เสื่อ เตาปิ้งย่าง บลาๆ ให้บริการด้วยนะตัวเธอว์</p><p name="6f36" id="6f36" class="graf graf--p graf-after--p">คืนนี้มีที่ซุกหัวนอนแล้วววว จัดแบบ 2 แถวหันหน้าเข้าหากัน เพื่ออะไรหรือ ฮึๆ ความลับจ้า (รู้ๆกันอยู่สินะ)</p><p name="38d5" id="38d5" class="graf graf--p graf-after--p">ขับเลยมาอีกนิดจะมีน้ำตกอยู่ใกล้ๆกับโครงการหลวง ขออภัยผมจำชื่อไม่ได้จริงๆหาชื่อได้แล้วจะรีบแก้ให้นะครับ หน้าทางเข้ามีเสียค่าธรรมเนียมกันพอเป็นวิธี อย่างพวกผมผู้ชายไปกันเยอะ เจ๊แกเลยเหมาขายตั๋วกันแบบลดแลกแจกแถมกันสุดๆ</p><p name="f23f" id="f23f" class="graf graf--p graf-after--p">ด้านในเป็นคล้ายๆกับสวนป่า เค้าทำทางเท้าให้ได้เดินชมธรรมชาติกันแบบชิวๆกันจนถึงน้ำตกเลยครับ</p><p name="7d30" id="7d30" class="graf graf--p graf-after--p">นั่งอินดี้กันอยู่ใต้ร่มไม้ บนนี้อากาศเริ่มมีเย็นๆกันแล้ว ฟินสุดๆ</p><p name="ffeb" id="ffeb" class="graf graf--p graf-after--p">เดินมาอีกนิดเจอแล้วครับ น้ำตก น้ำเย็นมาก ตรงนี้ลงเล่นได้นะครับ แต่ไปจัดการเคลียคนแถวนั้นเอาเองนะ แต่ถามว่าพวกผมแคล์มั้ย ? ไม่เลย ลงเล่นเฉยเลย</p><p name="9e73" id="9e73" class="graf graf--p graf-after--p">หลังจากสนุกกันแล้ว ความลุ้นระทึกว่าเย็นนี้จะได้กินข้าวมั้ยก็มาเยือน พวกผมซื้อหมูกันมาจากตัวเมือง อ.จอมทอง เอามาย่างกินกัน สนุกสนามไปตามภาษาเด็กผู้ชายล่ะครับ อิ่มกันแล้วก็มีกินน้ำหวาน น้ำโค้กกันนิดๆพอเป็นพิธีแล้วก็แยกย้ายกันไปนอน</p><p name="68c4" id="68c4" class="graf graf--p graf-after--p">แหกขี้ตากันมาตี 4 แว้นขึ้นสู่ยอดดอยดูพระอาทิตย์ขึ้น ทางโหดมาก ชันมาก โค้งมาก ขับยากมาก แถมยังไม่มีไฟส่องสว่างเลย ผมขับ Honda Click รู้สึกได้เลยว่ามืดโคตรๆ <strong class="markup--strong markup--p-strong">ใครที่ขับไม่คล่องผมแนะนำว่าอย่าแว้นเลยครับ มอไซต์พลาดมาทีอาจไม่จบแค่เจ็บ</strong> ทางทีดีมีรถยนต์ขับส่องไฟก็ดีนะครับ</p><p name="1f34" id="1f34" class="graf graf--p graf-after--p">แว้นฝ่าลมหนาวมาจนถึงจุดชมวิวก่อนถึงเรดาห์ ตรงจุดนี้พี่ที่นั้นเตือนว่ามอไซต์อย่าเพิ่งขึ้นไปเลยรอเช้าก่อนค่อยขึ้นต่อดีกว่าเพราะทางจะแย่กว่านี้มาก พวกผมเลยปักธงจะดูพระอาทิตย์ขึ้นกันที่นี่แหละ ก่อนหน้านั้นขอพิงไฟอุ่นๆก่อนนะฮาฟฟฟ</p><p name="2cfc" id="2cfc" class="graf graf--p graf-after--p">ขนาดข้างกองไฟยัง 8 องศา แล้วที่ผมแว้นๆกันผ่านมาจะเหลืออะร้ายยยยย ผมว่าน่าจะราวๆ 2–6 องศาเลยก็ได้เพราะมีลมด้วย จะว่าไประหว่างทางมีคล้ายๆน้ำแข็งเกาะตามเสื้อด้วยนะเออ</p><p name="b4d5" id="b4d5" class="graf graf--p graf-after--p">ข้างบนนี้ราคาของกินแรงหน่อย โอวันตินแก้วเล็กๆยัง 20 เลย แต่ใครจะสนฟร้า ตรูหนาว ตรูยอมมมม</p><p name="8d6a" id="8d6a" class="graf graf--p graf-after--p">ยืนตากลมหนาวกันเกือบชั่วโมง ได้เห็นแล้วครับแสงแรกของวันจากยอดดอยอินทนนท์ ตอนนี้เริ่มเช้าแล้วผู้คนพร้อมตากล้องก็เริ่มมากันเยอะละ ทั้งๆก่อนหน้านี้ยังมีแค่เด็กแว้นอยู่ไม่กี่คนเอง(กลุ่มผมนี้แหละ)</p><p name="767b" id="767b" class="graf graf--p graf-after--p">ไหนๆก็มาถึงแล้วถ่ายรูปเป็นที่ระทึกกันหน่อยว่าครั้งหนึ่งเคยบ้าแว้นมอไซต์สุดรักมากันจนถึง (รูปกล้องเพื่อน)</p><p name="5a54" id="5a54" class="graf graf--p graf-after--p">ก่อนจะขับขึ้นฐานเรดาห์จุดสุดยอด(?) หันหลังกลับไปตามทางที่แว้นกันมา โอ้ววว สวยมาก ทะเลหมอก</p><p name="bf3f" id="bf3f" class="graf graf--p graf-after--p">ถึงจุดสุดยอด เอ้ยย จุดสูงสุดแล้วครับ ระหว่างทางมันช่าง <em class="markup--em markup--p-em">(#&amp;$@</em># มาก ขับยากก็ยาก แถมหน้าถนนเลวร้ายสุดๆ นี้สินะที่พี่เค้าเตือนไม่ให้ขึ้นมาตอนมืดๆ (รูปกล้องเพื่อน)</p><p name="64a1" id="64a1" class="graf graf--p graf-after--p">น้องหมาของพี่ทหารอากาศ มันเกือบจะน่ารักจนจบแล้วนะครับ จนกระทั้งมันมาไล่ … ผม แว้กกกก</p><p name="7d9a" id="7d9a" class="graf graf--p graf-after--p">จากนั้นก็แว้นลงไปที่พัก จัดการเก็บเต้นท์เตรียมส่งคืน แวะเติมน้ำมันปั้มหยอดเหรียญซึ่งแพงกว่าข้างล่างประมาณลิตรละ 5 บาท แล้วก็แว้นลงแบบรวดเดียวถึงเพราะมันเป็นทางลงอย่างเดียวเลยไม่ต้องแวะพักรถเหมือนขาขึ้น บีบเบรกกันจนปวดมือเลยทีเดียว พอถึง อ.จอมทอง แวะเติมน้ำมันอีกครั้งให้เต็มถังแล้วก็แว้นกลับ มช อย่างปลอดภัยกันทุกคนครับ</p><p name="bf31" id="bf31" class="graf graf--p graf-after--p graf--trailing">ปล. ผมแว้น Honda Click Forwards 108cc ปี 2007 ขึ้นนะครับ<br>ปล.2 ประชดตัวเองว่าทั้งหมดนี้กล้อง iPhone 4 นะครับ (ยกเว้น 2 รูปที่ยืมเพื่อนจ้า)</p></div></div></section>
</section>
<footer><p>By <a href="https://medium.com/@titipat" class="p-author h-card">Titipat</a> on <a href="https://medium.com/p/cad01931d9be"><time class="dt-published" datetime="2012-11-18T17:00:00.000Z">November 18, 2012</time></a>.</p><p><a href="https://medium.com/@titipat/%E0%B8%82%E0%B8%B1%E0%B8%9A%E0%B8%A1%E0%B8%AD%E0%B9%84%E0%B8%8B%E0%B8%95%E0%B9%8C%E0%B9%80%E0%B8%97%E0%B8%B5%E0%B9%88%E0%B8%A2%E0%B8%A7%E0%B8%94%E0%B8%AD%E0%B8%A2%E0%B8%AD%E0%B8%B4%E0%B8%99%E0%B8%97%E0%B8%99%E0%B8%99%E0%B8%97%E0%B9%8C-cad01931d9be" class="p-canonical">Canonical link</a></p><p>Exported from <a href="https://medium.com">Medium</a> on March 20, 2022.</p></footer></article></body></html>