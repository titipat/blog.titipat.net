<!DOCTYPE html><html><head><meta http-equiv="Content-Type" content="text/html; charset=utf-8"><title>แนะนำวิธีเอาตัวรอดในการรับปริญญา มช</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">แนะนำวิธีเอาตัวรอดในการรับปริญญา มช</h1>
</header>
<section data-field="body" class="e-content">
<section name="1b43" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="e3fa" id="e3fa" class="graf graf--h3 graf--leading graf--title">แนะนำวิธีเอาตัวรอดในการรับปริญญา มช</h3><p name="e38e" id="e38e" class="graf graf--p graf-after--h3">ผมเพิ่งจะผ่านการรับปริญญาของ มช มาเลยอยากจะเขียนอะไรทิ้งไว้จากประสบการณ์ที่ผมเจอมา</p><h3 name="44c4" id="44c4" class="graf graf--h3 graf-after--p">วันแรก</h3><p name="e871" id="e871" class="graf graf--p graf-after--h3">เช้าหกโมงถ่ายรูปรวมคณะขอให้มาก่อนเวลาเพราะช่างภาพจะไม่รอคนสาย คณะไหนได้ถ่ายตอนเช้ามืดจะโดนไฟส่องหน้าราวกับนักโทษ ช่วงสายซ้อมที่คณะของตัวเองโดยอาจารย์ ขอให้สนใจและตั้งใจตอนนี้ให้ได้มากที่สุด ผิดตรงไหนอาจารย์จะได้แก้ไขให้ และตอนบ่ายจะไปซ้อมกันที่หอประชุม สามารถเล่นมือถือได้ ในนั้นมี jumbo net และเตรียม power bank มาด้วย</p><h3 name="8587" id="8587" class="graf graf--h3 graf-after--p">วันที่สอง</h3><p name="8c3c" id="8c3c" class="graf graf--p graf-after--h3">นัดเจอกันตอนเช้าที่หอประชุม หลายคณะใช้วิธีนัดบัณฑิตเร็วกว่าเวลานัดจริง ส่วนตัวผมรับรอบเช้าเลยต้องมาเช้าให้ระวังเรื่องอากาศเย็นด้วย</p><p name="bf93" id="bf93" class="graf graf--p graf-after--p">จะมีการซ้อมขึ้นไปรับจริงบนเวที หากคนไหนไม่ถูกต้องจะโดนใบเหลืองให้ไปซ้อมกับอาจารย์เพิ่มเติมแบบเข้มข้น ให้ระวังในจังหวะถอย เพราะเราอาจจะถอยไปโดนคนอื่น หรือคนอื่นอาจถอยมาโดนเรา แต่จะกรณีไหนก็โดนใบเหลืองคู่ทั้งนั้น การเดินเข้าไปรับหากจากจุดมากทำให้โดนใบเหลืองได้เช่นกัน</p><h3 name="9890" id="9890" class="graf graf--h3 graf-after--p">วันที่สาม</h3><p name="ef44" id="ef44" class="graf graf--p graf-after--h3">เป็นวันซ้อมจริงใส่ชุดครุยจริง ถ้าเป็นไปได้ให้ทดลองจุดนัดพบของคุณในวันนี้ด้วย ระวังตอนขึ้นบันไดด้วย ผมไม่เห็นการแจกใบเหลืองแต่จะใช้เวลาเหมือนกัน ให้ระวังเรื่องการเข้าห้องน้ำ ควรจัดการมาก่อนให้เรียบร้อย ห้องน้ำที่เข้าได้จะเป็นรถบริการเคลื่อนที่ซึ่งไม่สะดวกเอาเสียเลย จัดการตัวเองให้เรียบร้อยด้วยไม่งั้นอาจต้องใช้กรรไกรตัดเล็บและที่โกนหนวดร่วมกับคนเป็นสิบ ถ้าได้เกียรตินิยมเหรียญทอง-เงินจะได้เหรียญในวันนี้</p><h3 name="9004" id="9004" class="graf graf--h3 graf-after--p">วันจริง</h3><p name="1127" id="1127" class="graf graf--p graf-after--h3">คุณจะเหลือแค่ตัวกับชุดครุยและหมวก อย่าไปเกร็งซ้อมใหญ่มาอย่างไงก็ทำไปตามนั้น ควรเตือนตัวเองเบาๆ เรื่องจุดรับว่าเข้าไปให้ถึงไม่งั้นรูปถ่ายไม่สวยแน่นอน ใครรับก่อนก็ได้ขึ้นไปพักก่อน ส่วนใครได้แถวหน้าต้องถึกนิดหน่อยเพราะแอบงีบไม่ได้ หลังจากออกมาแล้วให้รีบเผ่นให้เร็วที่สุดก่อนรถจะติด</p><p name="43f2" id="43f2" class="graf graf--p graf-after--p">และต่อไปนี้คือคำแนะนำอื่นๆ</p><h4 name="18a2" id="18a2" class="graf graf--h4 graf-after--p">อาหารการกิน</h4><ul class="postList"><li name="2c83" id="2c83" class="graf graf--li graf-after--h4">ไม่ควรกินอาหารพวกปลาดิบ ปิ้งย่าง ชาบู และระวังมายองเนสไว้ให้ดี</li><li name="0dcb" id="0dcb" class="graf graf--li graf-after--li">อาหารจานเดียวเป็นทางเลือกที่รวดเร็วและปลอดภัย แต่ต้องดูความสะอาดของร้านด้วยนะ</li><li name="217a" id="217a" class="graf graf--li graf-after--li">อาหารรสจัด เครื่องเทศหนักๆ หรือเผ็ดร้อนจะทำลายความสงบในการเข้าห้องน้ำของคุณ</li><li name="ee3a" id="ee3a" class="graf graf--li graf-after--li">ตอนเช้าทานเบาๆ เช่น กล้วยคู่กับนมสักกล่องจะอยู่ท้องไปพอสมควร</li><li name="d322" id="d322" class="graf graf--li graf-after--li">ถ้าขี้เกียจกินมาตอนเช้าพกเงินมาซื้อเอาที่หน้าหอประชุมก็ได้แต่ราคาแพงนิดหน่อย</li></ul><h4 name="0466" id="0466" class="graf graf--h4 graf-after--li">การเลี้ยงน้อง</h4><ul class="postList"><li name="ee8c" id="ee8c" class="graf graf--li graf-after--h4">สายคุ้ม หมูกระทะ หมูจุ่ม แต่อย่าให้ถูกเกินไปเพราะมักจะไม่ค่อยสะอาด</li><li name="0cc3" id="0cc3" class="graf graf--li graf-after--li">สายเน้นรสชาติ ร้านอาหารแบบกับข้าวหรือแบบคอร์สน่าจะเหมาะ นอกจากไม้ต้องเสียเวลาเลือกแล้วมาเป็นเซตมักถูกกว่า</li><li name="cbde" id="cbde" class="graf graf--li graf-after--li">สายไฮโซ เลือกเป็นบุฟเฟ่ราวๆ 500+ จะดีกว่าไฮโซจานเดียว แถมน้องๆ ยังสั่งที่ตัวเองอยากทานได้ด้วย</li></ul><h4 name="4b8d" id="4b8d" class="graf graf--h4 graf-after--li">การเดินทาง</h4><ul class="postList"><li name="7c81" id="7c81" class="graf graf--li graf-after--h4">ช่วงการซ้อม 3 วันแรกสามารถเอารถไปเองได้อยู่ โดยจอดได้ที่ uniserve, หอศิลป์ฯ หรือตามซอยนิมมาน อย่างไรก็ตามไม่ควรนำของมีค่าไว้ในรถ</li><li name="453b" id="453b" class="graf graf--li graf-after--li">ในวันจริง แนะนำให้มีคนมาส่งหรือจัดเจอหอเพื่อนใกล้ๆ ดีกว่า อย่าหวังใช้บริการรถขนส่งเลยเพราะเต็มตลอด</li><li name="ab73" id="ab73" class="graf graf--li graf-after--li">ในวันจริงถนนหลายเส้นจะเดินรถทางเดียว โปรดศึกษาเส้นทางก่อนไม่งั้นจะเงิบ</li><li name="89e6" id="89e6" class="graf graf--li graf-after--li">การซ่อนกุญแจเป็นเทคนิคที่ใช้กันมาแสนนาน มีทั้งขุดดินฝั่ง ฝากไว้กับคุณต้นไม้ หรือซ่อนไว้ตามหมวก/ผ้าใบกระบะ/บังโคลน ก็เลือกใช้โดยดูความเสี่ยงละกัน ถ้ารถเก่าๆ หน่อยก็ใช้ไปเถอะ</li></ul><h4 name="241c" id="241c" class="graf graf--h4 graf-after--li">การติดต่อ</h4><ul class="postList"><li name="9203" id="9203" class="graf graf--li graf-after--h4">นัดจุดนัดพบของคุณได้ดีและให้มีจุดสำรองพร้อมเวลาไว้ด้วย เพราะเครือข่ายมือถือก็ล่มตลอด</li><li name="7017" id="7017" class="graf graf--li graf-after--li">text message ทั้งหลายใช้ไปเถอะถ้ายังมีเน็ต</li><li name="06dd" id="06dd" class="graf graf--li graf-after--li">ถ้าเน็ตอืดลองเปลี่ยนจาก lte/4g มาเป็น 3g ก็อาจจะช่วยได้ในบางพื้นที่</li><li name="29ee" id="29ee" class="graf graf--li graf-after--li">power bank พกซะจำเป็นมาก และควรจดเบอร์โทรสำคัญๆ ติดตัวไว้เผื่อแบตหมดจริงๆ</li></ul><h4 name="e07f" id="e07f" class="graf graf--h4 graf-after--li">ของขวัญ</h4><ul class="postList"><li name="54a2" id="54a2" class="graf graf--li graf-after--h4">ปากกาเป็นอีกตัวเลือกหนึ่งที่ดี แต่ควรแอบถามพี่ไปล่วงหน้าว่าชอบแบบไหน ถ้าไม่รู้ซื้อแบบหมึกซึม rollerballs จะดีกว่าพวก fountain (คอแร้ง) ราคามีให้เลือกตั้งแต่หลักร้อยต้นๆ คุ้มราคาจนไฮโซหลักพัน ผมแอบอวยปากกา lamy นะ</li><li name="d5ff" id="d5ff" class="graf graf--li graf-after--li">ดอกไม้ ถ้าจะซื้อเป็นดอกไม้แห้งจะดีกว่า เพราะเอาไปใช้เป็น props ประกอบการถ่ายรูปได้หลายรอบ</li><li name="8e97" id="8e97" class="graf graf--li graf-after--li graf--trailing">ลูกโป่ง ผมว่าไม่ควรซื้อนะเนื่องจากแพงและใช้ได้แป๊ปเดียว</li></ul></div></div></section>
</section>
<footer><p>By <a href="https://medium.com/@titipat" class="p-author h-card">Titipat</a> on <a href="https://medium.com/p/50f32fbd539e"><time class="dt-published" datetime="2016-01-24T17:00:00.000Z">January 24, 2016</time></a>.</p><p><a href="https://medium.com/@titipat/%E0%B9%81%E0%B8%99%E0%B8%B0%E0%B8%99%E0%B8%B3%E0%B8%A7%E0%B8%B4%E0%B8%98%E0%B8%B5%E0%B9%80%E0%B8%AD%E0%B8%B2%E0%B8%95%E0%B8%B1%E0%B8%A7%E0%B8%A3%E0%B8%AD%E0%B8%94%E0%B9%83%E0%B8%99%E0%B8%81%E0%B8%B2%E0%B8%A3%E0%B8%A3%E0%B8%B1%E0%B8%9A%E0%B8%9B%E0%B8%A3%E0%B8%B4%E0%B8%8D%E0%B8%8D%E0%B8%B2-%E0%B8%A1%E0%B8%8A-50f32fbd539e" class="p-canonical">Canonical link</a></p><p>Exported from <a href="https://medium.com">Medium</a> on March 20, 2022.</p></footer></article></body></html>